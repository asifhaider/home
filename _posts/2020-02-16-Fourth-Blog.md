---

layout: single

---

<p> ছবিটা অতিরিক্ত সুন্দর, সন্দেহ নেই। এর চেয়েও সুন্দর ছিল ঠিক আগের এক-দেড় ঘণ্টার মুহূর্তগুলো। একটু কল্পনা করার চেষ্টা করতে পারেন- দুপাশে বালুর সাগর, সামনে অথই নীল ঢেউ। নিচে ২১ জন মানুষ, উপরে পুরোটা জুড়ে একটা তীব্র কিন্তু মিষ্টি হলুদ রোদ। কেউ আকাশে ভাসছে পাখির মতো, পিঠে প্যারাস্যুট আর নিচে সমুদ্র রেখে। কেউ কেউ দাঁড়িয়ে দেখছে সে দৃশ্য। কেউবা নোনা পানিতে শরীর ভেজানোর আনন্দে মগ্ন, কেউ ছবি তুলে যাচ্ছে একের পর এক, ডিপি বদলাতে হবে যে! কেউ কেউ তো ছুটে চলে গেল শৈশবকালে, বালু দিয়ে বানিয়ে ফেলছে ছোটখাটো প্রাসাদ, কেউ বা ছায়ায় বসে একমনে লিখে চলেছে কবিতা। মাঝখানে আমি হেঁটে চলেছি খালি পায়ে, গরম বালুর উপর দিয়ে, বাতাসে উড়ছে শার্ট। আমি জানি, দৃশ্যটা চোখে না দেখলে কল্পনা করা কষ্টকর, কিন্তু সেটা অমূল্য, যথেষ্ট দামি। </p>

হিমছড়ি প্যারাসেইলিং পয়েন্ট, কক্সবাজার | ফেব্রুয়ারি ২০২০