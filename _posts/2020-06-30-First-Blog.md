---

layout: single
title: ছেঁড়া মানচিত্র
---

<p>
আমি মুক্তিযুদ্ধ দেখিনি। দেখেছি শুধু <br/>
বছরঘুরে বিজয় আসে, জয়ী হয় এক ইতিহাস- আমার <br/>
গর্বিত রক্তাক্ত ইতিহাস! <br/>
আমার একটা ছেঁড়া মানচিত্র ছিল। <br/>
আমি কান পেতে শুনি লক্ষাধিক দাম্ভিকের প্রবল প্রতাপধ্বনি, <br/>
কত সংগ্রাম, বিপ্লবীবেশ, হাহাকার সাথে নিয়ে <br/>
অগণিত খেটে খাওয়া, বেঁচে মরা, মুমূর্ষু বীরের গল্প শুনি। <br/>
শুনি প্রাণান্ত আর্তনাদ- তাঁদের একটা দেশ দরকার, <br/>
তাঁদের একটা বিজয় দরকার! <br/>
আমি মুক্তিযুদ্ধ দেখিনি, দেখিনি সে বিজয়- <br/>
দেখেছি আমি পথে ঘাটে অনাহারে মরা দিনমজুর, <br/>
দেখেছি কত অনাচারে পচা শাসন-রাজন প্রচুর, <br/>
দেখেছি আমার যোদ্ধা পিতার ভিখিরি সেই বেশ,<br/>
দেখেছি হত্যা-গুম- ধর্ষণে পুড়ে ছাই আমার স্বদেশ- <br/>
মুগ্ধ জননীর সাত কোটি অমানুষ বিজয়ীবেশে <br/>
আজ সতেরো কোটি কাপুরুষ! <br/>
ছেঁড়া মানচিত্র আমার আজো জোড়া লাগেনাই, <br/>
টুকরোগুলো সাজিয়ে রেখেছি কোনোমতে,<br/>
তাই আমারো আজ একটা বিজয় বড্ড দরকার!<br/>  
</p>
